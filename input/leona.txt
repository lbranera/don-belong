dimteng itay cacabsatco a caingungutac
ti aldao a tinudingan ti dios a poon ti imbag
a incay panagasaoa panagcaysa a siayat
iti natanoc a sacramento a incay inaoat
natungpal itayen ti tinartarigagayanyo
a pinagcallaysa daguiti puspusoyo
ti napateg a bendicionna inaoatyo
iti santa iglesia nga inatayo
itan ti kababalinto panagbiagyo
nupay dua maymaysa ti baguiyo
a mangipaquita mangipatalgued cadacayo
ti rebbengyo a panagayanayat panagdungdungngo
iti caoar a mamasingalot cadaguiti pusoyo
dinto maoaroaren inganat tungpal biagyo
rosasto laeng ti arigna no tungpalenyo
ti panagayanayat a incariyo
anansata no ragsac ti maysa ragsacyo a dua
no rigat ti maysa rigatyo met a dua
adayoanyo ti ilem quen panagduadua
a mangirurumen ti sudi ti panagtalentalec ti agasaoa
ala severino aoatem ti capatgan a saniata
a ited ti aputayo a dios a isagut quenca
salimetmetam cas napateg unay a perlas
a nagmumutan ti pusom ti concha a pacaidulinanna
isu dayta daydi sabong a inca naquita
ti sidong asi quen dongngo ti maysa nga ina
a naiduma ti lasbang quen rangpayana
iti panagdungngo panagtaraquenna
nupay casao ti saquit ti naquemna
a mangisina mangyadayo ti dinnana
maipapilit itayen a purosenna
a yaoat tapno sica pay met ti manapaya
tapno di malaylay ti rangpayana
ti ayat quen dongngom dicanto isina
ta isunto ti cas linnao a pagbiaganna
quen mangted ti nacayayat a lasbangna
ti nadungngo a panagtaripatom quencuana
isunto ti cas balsamo a mangserra
iti sugat a gapuanan ti pannacaisinana
cadaguiti ima a nacasapsapuyutanna
quet sica caingungutco a vicenta
ti sudi quen dalusna inca ipaquita
ti pinagayatmo ita pinilim a asaoa
a nangyaoatam ta pusom quen ima
anansata amin a pinagtignaymo inca ipaquita
ti tarigagaymo nga agser vi quencuana
ammoem amin ti pagayatanna
isu ti aramidem uray dina ibaga quenca
no ti apotayo a dios ta iccannacayto
ti bunga ti panagasaoayo
ipaquitamto ti dacquel a salucagmo
iti pannacaayoanda pannacasursuro
panunutem a isuda ti capatgan a saniata
a mabalin a iparabur ti dios quenca
a ragsac quen liolioam ditoy rabao ti daga
a inganat biagyo sumina
no ubingda pay a maladaga
ayaoamton a imaldit iti pusoda
ti panagayat quen panagbutengda
iti apotayo nga dios a namarsua cadacuada
amin met a tao a cadindinnam
nangrona daguiti nacaicamangam
naragsac a rupa ti ipaquitam
agraemca quet inca ida padayaoan
quet tapno matungpalmo quem masarquedam
amin daguitoy a pagrebbengan
ti aputayo a dios ti inca pagcaptan
ti tulong ti graciana a nadiosan
mayarig coma ti panagbiagyo nga agasaoa
cada san jose quen ni virgen maria
ti dacquel nga urnos quen talnada
quen nasamit unay nga ayayatda
cas coma agayus a maysa a carayan
ti litnao ti danumna a pagsarmingan
di coma mariribuc quen mapitacan
cadaguiti rigat ditoy daga a pagluluaan
iti camaudiananna daoatec iti dios a aputayo
nga iccannacay ti nanamay a panagbiagyo
dacquel quen saan a maracrac nga urnosyo
armonia ingana patay ti magtenganyo
agaoaanyo nga iburic iti uneg ti pusoyo
daytoy balacad a itedco cadacayo
napateg a gameng a idatonco
itoy nagasat unay nga aldao ti panagbodayo
a una solterona en sus dias
cas jazmin a nalaylay ti cayarigan
no 28 anosen ti magtengan
quet rebbeng unay a pagdanagan
ti ngangnganin a pannacaconsumonan
ata uray ania ti aramiden
a mangtucod no agurayen
cascasdinto la nga agtuangen
ta iti lasbangna nalaylayen
sapaem ngad a liclican
detoy cadaoyan a cadadacsan
ipaquitam la ti lasbangmo quen rangpayam
uray no quinabaquetmo ti madanonan
ta nangruna unay no caseatem ti agsucat
iti lacom nga arac
adunto la ti agayat
quencan nangruna ni s quen ni b
ongetmo met ti pengdam
ta maisa met dayta a pagbaquetan
nangrona no innaca tactacaoan
ni g  a maragampang
ragragsaquem la dayta naquemmo
nagrona no maquitam ida nga agcarino
ni baquet d quen mi m
ta casda la tigui iti cabudo
ala no casta ti aramidmo
dica duaduaen a lacamemto
ti maicapito a sacramento
a insungsung ni don domingo
tacunaynayen ni aoan sardayna a ragsac
ti napagtengmo a natacneng gasat
ta nagtengam a sicacaradcad
iti aldao nga inca pannacayanac
ayat a naitalugading a di agressat
detoy aldao a inguet gasat
rebbengna met ti panagragragsac
a saranayen ni nasungdo nga ayat
rumamanac met ita a maquipagrambac
ta iti gasatmo ti calicagumac
tapno ragragsacto laeng ti inca mapasamac
bayat ti aldaomo nga agbiag
ni napateg a santa rosa
ti tuladem a maicanada
ta iti quinaringen a inicutanna
di quet natulauan ti dalusna
carbenganna a guguram ti sudi quen pateg
cadaquiti pacumbaba nga aramid
tapno iti casta dicanto met mailiclic
a cas quencuana ti pagarian sadi langit
rimmangayca a rimmangpaya
iti asi quen dungngo ni ama quen ina
balasangcan mellang nga aoan ti curangna
a cas agucrad a sampaga
aoatem cad detoy a siayat
ita lucoong ta nasudi a daculap
dica paayen ta nupay nalaad
nagtaud iti nadalus unay nga ayat
ita met olom ti pangisaadac
itoy nanomo unay a balangat
ta isu ti mangipaquita a mangipamatmat
iti ayatmi quenca a immay immarayat
oacnitam cad ti dalanco dinac lapdan
iti nacaapapal a sayacsacmo ipaquitam
tapno agpapas toy puso a maaoaoan
ti ubbug ta ayat a di maugutan
o mellang nga nacaayayat
a panguloen amin daguiti rosas
ipalubosmo cad ti oayaoayac
nga umay agbuybuya ita imnas
igapum cad ti pategna
detoy napagtengmo a saniata
ti puso a siulimec quen sipacumbaba
ti pannacabalinco a mangirucbab quenca
anansata ta agdaoatac
a no cas nacabasolac
daguitoy a innac pinaglaoag
iti pacaoan isut gamgamac
agbiagca coma a sitatalna
a sicupsicup iti gracia
a cas iti casangaymo a santa
a ingunguten ti namarsua
quet tapno pacapnecan ti pategna
ti panaguiaman nga aoan caaspingna
ipuccaotay ngad a padapada
iti naragsac unay a viva
caasi ti dios piman
impaayna a inca nagtenga iti saad a quinabalasang
quet aluadam unat nga icutan
rago quen ragsac a di mauma
daguitoy mata a agbuya quenca
ta iti laing libnosmo quen sadia
amin a nagbiag daegam ida
maysa a sabong a pagucrad
ti pangyarigac quenca a maquitac
ta iti singpetmo a nayanac
aoan quencat macaartap
ngem ala iti sagudaymo a nayanac
isuda ti casmo calasag
sapay ta incanto maragpat
ti gloria a puon ti imbag
cas rosas a naidumat sayaat
ti caaspingmo quen capadpad
ta idi timmaoca a limtuad
aldao ni ntra sra del carmen a naslag
maimatangan met ita ti raniagna
daguiti astros ti firmamento a nalaoa
a gapu ti naiduma a yamanda
itoy aldao a nagpalungdoan ti gasatna
elementos pay a agcacapigsa
agtangepda amin amangayapapa
gapu ti naiduma a panaguiamanda
itoy aldao ni ns del c a nasadia
nagasatcanto met a agpaiso
ta iti langit maicaricanto
no taguinayonem ti dalus quen singpetmo
quen jesucristo nga aputayo
sapay ti langit ta innaca ilasat
cadaguiti isuamin a peggad
casta met ti piam quen caradcad
quen manayon a inca panagbiag
sabung ti cayarigan
ti macagteng iti quinabalasang
quet ti banglom nga agpanapan
iti macasayop inna bangaran
ta linteg nga nacanatad
no magtengan anno mapasungad
iti aldao a pannacayanac
rebbengna unay iti agragragsac
agbiagca met a sigagasat
ditoy daga a napno iti peggad
sapay coma ta incanto maragpat
iti gloria a puon ti imbag
cas rangas quen tabilang
iti bilin ti linteg a naindayaoan
no bayac ti cumablao ita biang
itoy pannacayanacmo a naingasatan
anansata tapno innac maliclican
daytoy a cadaoyan a cadadacsan
pinilic itay a guinamgam
ni pacumbaba a cas inna carbengan
samit quen ayat inca itay capnecan
iti tarigagayco a maquitam
a panagayayat quen panaguiaman
itoy natalibago unay a panagfiestam
tanda toy ragsac quen rago a napalaluan
toy felicitacion nga itdec a sipapacurang
quet nupay no nanomo ibilangmo a capatgan
igapum itoy aldao a nacayanacam
oen ta isu ti pacaquitaan
iti ayat a incacabsatan
quet tarigagayac met a iparangarang
iti ayatco quenca a sirarangrang
rosas quen sabong a madumaduma
iti banglo quen nacayayat a buya
agucradcay amin a padapada
quet ayumuomyo ti incay yadioara
agnanayon quenca ti caasi a nailangitan
ta agtaengca ti gracia quen pia a tartarigagayan
mairanudcanto coma met a di agcurang
iti gloria ti dios a catanocan
essem quen ayamanco diac mayebcas
no addaca laeng a sicacaoes ti salunat
naipangrona itoy aldao a inguet gasat
a pannacasangaymo cas inururayco a nabaybayag
eggued a nailangitan ti sumabat
daytoy aldao a inguet gasat
a mangipaquita mangipamatmat
iti naiduma unay nga ragsac
ngem degdegan met coma ni jesus quen maria
ti salunatmo bileg quen pia
sapay ta incanto maicaysa
ti biag ti agnanayon a gloria
ta dimteng itay quet nagtengan
daydi aldao a natalugadingan
a panagayayat quen panaguiaman
itoy aldao a naingasatan
binnuangayco ti nagsurat
nagsurat inchay a siayat
siaya a ta conac
inchay agfiestaac
esman toy pusoc ti agrambac
agrambac itoy rabiy a mapasungad
mapasungad a gapu ti ilulutuad
ni adim a benigna a rabirab
nupay casano ti casang
toy balay a inca ulian
daoatec unay ita sadiam
a ni paidam inca idian
itan ti pacaquitaan
ti naimbag a naquem que caanacan
ta isu ti pagpapadasan
ti naayat quen saan
gapuna nga agdaoatac
a buyuguen quet tacunaynayennac
ta iti panagcabaguianta ti sadagac
a dicanto agcurang a maquipagrambac
ngem no ninto paay
ti ninca caniac ipaay
conac a nalalaing pay
no ni nainget a ipapatay
agnanayonto quenca a mautangac
ti ganetguetmo a umarayat
utang quet rebeenconto met ti agsubad
agpapan tanem ti agicut caniac
sabung ti rosal ti caarigmo
a di natulaoan ti quinavirgenmo
ta iti talugading quen dalusmo
naicarica nga asaoa ni jesucristo
amangan ti sudi quen daeg
ti nagan a rosa narasay ti mayarnged
ta isu piman tu amang quen talec
daguiti babbalasang a nasingpet
no iti laingna aoan pumada
ti tarnaona quen sadia
ta daguiti virtudes a naicasigud quencuana
sipud idi itataona a naparsua
timmubo nga cas rosas
ditoy daga a napno peggad
saan a naqueltay di met naumag
ti lasbangna quen sayacsac
aguiamanda met a siraragsac
dagup daguiti babbalasang a inmarayat
ti pannacagtengda a pannacapasamac
itoy aldao a ingguet gasat
rayrayentay met a padapada
ti panagdevociontay a di mapda
quet daoatentay met iti namarsua
a ispalennatay cadaguiti siba
o tallaong a nagdadagupan
daguiti naindayaoan a babbalasang
ti panagayayat diyo sardayan
panagdayao quen panaguiaman
sioaoacnit ti langit a agbuybuya
cadaguiti rambac a maidiaya
iti ayayat intay met isagana
a pagdaydayaotay quen santa rosa
agbiag met a siraragsac
detoy camarerom a siayat
sapay coma ta innanto maragpat
ti gloria a puon ti imbag
iti lennaao ti abril a sinibuganna
ti sabung a nalabang ti caliz nasilaoanna
quet iti naidumat sayamuson a sinacnapna
ti maysa ga agayat naliolioa
oh nasudi a jardin quet nasalumpaya
daguiti busel ti rosas quen azucena
iti raniag ti init ti caarigna
quet ti annaraar ti panagbiaganna
iti ngad clavel quen amapola
quen dadduma a sabung a narangyapa
daguiti agadiora a ayamuomda
napacmer ti doctor ta nasayopnaca
quet iti balicot a naidumat' pategna
a mapurar ti macaquita
ti bituen matutino a conada
maatio pay garud ti raniagna
daguiti babbalasang a maquita
isoda a macaaois iti sayaatda
iti sayacsacda a naiduma
a pagpupunipunan tu liolioa
naarcusanda ti nadumaduma
ti boocda a simmampaga
iso a macagargari nga agdama
a rasucan ni ayat a napigsa
imatangam morena
ti naapgues a panagayatna
ta mayarigac ti maisa a amapola
a sinacnap ti abril ti ayatco quenca
amangan a ragsac quen talecda
daguiti adda caayanayatda
ta adda piman mangricna
cadaguiti isuamin a asugda
ni gasatco a nababa
aoanen gatat capadana
ta cunac diac aguadua
ta agdama garud nga innac masagaba
ta nupay agayatac
iti maysa a imnas
aoan lat pangripripiripac
nga adda pacaibatugac
ilunudconto ti horas
nga innac pannacayanac
ta mamenribo coma a naseseat
no natayac idin ta nayanacac
gayagayec coma a ipalaoag
ngem bumdeng met toy dilac
a ta maquitac met a sibabatad
nga ni paay ti calacamac
ngem umanayento a liolioac
ti pannacaammon itoy a panagayat
ta icaric quenca isapatac
nga sica aoan sabali ti pacatayac
dayta imnasmo agnanayon a dardarepdepec
tumungal rabiy no innac maridep
cas maquisasaoac quenca a sumasainnec
quet iti yasasugco ti liday tuoc a sagabaec
nenang timudem daytoy ututec
a pagsasainnecac iti naapgues
a gapu piman iti aoan a caicarianna quen pateg
gupdecon a toy rigatco a sanaangec
oen imnas ta aniacad ti urayec
no gulibto met ti lacamec
nasamsamit la nga aoatec
ti patayco no sicat mangted
daytoy biagco adda quenca a sitatalec
no naquemmo uray magsat toy anges
bangaram cadin toy pusoc a sumasainnec
a umay umipeng cadaguita daeg
timudem detoy ututec
a pagsasaibbecac iti naapgues
ta no ni ayat mabati quenca a sumasainnec
quet ti tanemmo sangsangitan na canto met
daytoy bangcayco umasogto iti nabileg
quet conanto ti tao a macangeg:
jay asipay unay ti gasatna a daques
ta napaay a aoan pateg
ememac coma iti saquit
toy puso nga sumasaibbec
tapno diac coma mananam ti pait
ti pannacaisinam a saquitec
maipapilit ta diac met maibturan
ti di adladingit quen adleddaang
ta incat itay suminam
itoy nabiit unay a quinadindinnam
ay gasat ayaunayen aya
ti banag ni ayat quen tungpalna
ta lacsidem man toy siinanama
cadaguita ragsacmo quen liolioa
gapuna a di agsarday ti panagsangsangit
toy pusoc agnanayon a sisasaibbec
gapu amin quen ayat a naidadanes
a nangted ti nacuro unay a ladingit
tacunaynayem cad ti siririgat
nga liday toy pusoc a sipapasag
ta cas asasunguen detoy ricnac
ti naldaang unay quenca a pannacaisinac
asiacpayen a maicaoa
amangan ta naclaat a naisina
ta daguidi dungngo a inruamna
no itayen quet pusayenna
ruam cad pay ita ni dungngo
saanen ta panangiculbo
ta diac impapan quen impato
nga ayatco piman ti mairubo
cas gamut nga nabalangatan
pusoc quen ricnac ti cas maaoan
ala p  ison isunan
isun ti gulibmo ta innac capnecan
conac ata dica met gaoidan
ta aniacad toy aoan inna caicarian
ta uray liolioa coma a inna pagragsacan
ania patayco quet nga pacauluyan
imbilangco a laoag nga naiddep
oenno ananayco a naidegdeg
guibusam laeng ta turdec
ni patay tangay sicat mangted
ubbuguempay ti naututut
quen nangnangrona a caro ni tuuc
tangay sioaoacnit toy pusoc
quet siraragsacac met a omaracup
itan ta simminaca
maulilanto metten daguitoy mata
sadin ti yanmon inhoranhorasto a innac concona
ay aoanen di naidumat ragsacna
iti laguipmo dicanto idian
ditoy ili a nacayanacam
nupay ragsacto leng ti calacamam
dinto coma ipalubus ta gasatmo a didiay ti pacabatiam
luluac met ita ti ibuyogco
nga gapu ti leddaang toy puso
quet sapay coma dayta tacnengmo
dinto racraquen ni limdo
agdiosac met ti cumuyog quenca
iti ipapananmo diay abra
iti laguipmo dicanto coma isina
cadaguiti silaladingit a mamalubos quenca
diac met pagladingitan
no ayatco ti inca indian
ta diac cayat nga icutan
ti ayat a pampamayan
dicanto met mauray a umasugac:
no baybayan paglicudannac
naimbag ngarud ta mailiclicac
iti napnuan dita nga ayat
idi damona nga aldao imbilangca
a diosen daguitoy mata
ngem no itayen binalindaca
a napigsa unay a gamutda
o naolpit quet nadamsac
a x  quet ingguet ranggas
quitaem ta innac ioarnac
ti indadanesmo nga ayat
a dincad pay ti ayan daguidi dungngo
aoanen ta inca met inmadayo
ngem nupay casta dica ipato
a lipatanca ingganat caano
ta isipem cad no maiparbeng
a iti sabung a taptapayaen
ta maregreg quet manasanasen
quet ti linnaaona ti sitataeng
liolioa ti aramatec a manglingay
ta ananuen cad i  nasdemanac ti liday
nupay ni patay cania ti siuray
ibilangconto a ragsacco a siuauayuay
ata pinatuloymo la ti isisinam
ta ania cadi quet dica met magauidan
ngem mapasamacmonto a liolioam
no gapu quenca ti innac pacatacayan
daytoy vigan: a nagayayamam
pudno a inca pinanaoan
iti laguipmo dicanto idian
iti uray no adinno a pagnaedam
ngem oh pusoc ania a sennaay
ti sumquen quenca a liday 
oh i   ay asiacpay
ti impaaymo cania a impabaclay
ta ania la unay a limdo
ti nagladingitan caniac ta naquemmo
ta pimmanaoca a immadayo
quet inranam pay unay iti caaoanco
quet idinto ta saoenda quet innac nangeg
siay sto domingo ti ilalabasyo a saquitec
dagus la a diac nacatimec
ta luluac ti dumalines
ala isunan quet ingaac
daytoy innac panagsurat
ta luluac ti manacanac
no sica ti maipalaguip caniac
aoatem toy naricut quenca a yabrasac
ta barucongmo ta pinagtalaonac
pinanaoannac ta pinagtalaonac
ti sumangcangrona a pinagayat
adios i  nupay no insinanac
daoatco a dicanto caniac malipat
iti racsac oenno leddaang aoagannac
ta madadaanacto met quenca a umarayat
ngem amangan piman nagrigat
ti sumina ti cayanayat
ta arig a magudas
ti cacaisuna unay a biag
timudem man oh imnas ni ayat
ti ununnoy toy secnan ni rigat
imatangam oh puso quet imutectecannac
anusem a paliioen toy dacsangasat
dacsangasat cunac ata maipusay
toy naldaang unay a bangcay
ngem ni laguip dinto met bumalacday
agnanayonto laeng nga sitatarubay
cas panagpacada daguitoy a innac balbalicsen
ta toy baguic maipanao cadaguita taeng
taeng ni ragsac liolioa a innac lacamen
dinto met mapunas a innac panpanunuten
silaladingit toy pusoc a agpacada
adios laing napusacsac a azucena
iti sayumusom ti barocongco ipenpennaca
tapno dinto maumag ti agdaplay a banglona
siaddaacto laeng ti taeng ni alinaay
ta detoy panunot salemseman ni tarumpingay
turubayennacto ni napait a liday
quet isunto canac ti mangayayay
dios ti cumuyog oh napnuan sayacsac
nga esmanto daguiti agayayat
dios ti cumuyog salimetmetmo mangalasag
ta tapno dayta sudim tacnengmo ti di maracrac
nasnebannac ti nasaem a sasainnec ay ayat
ta diman la agtanac ti lacamec a tuoc quen rigat
isuna cadin isunan ala isunan yantangay detoy biag
diac duaduaenen a suminan itoy baguic a dacsan gasat
ay ayat ayaunayen ti sanaang
ni patay sumquen nacalcaldang
ta iti maysa nga agayat a dida pagayatan
nacasacsaquit naque a maimatangan
narangas daguita laingmo quen sayasacmo naulpit
nadaoel quitaem man toy silaladingit
ta naallilao man daguitoy matac idi a buybuyaec
ta iti inanama quen talec isuda caniac ti namatalgued
ngem eppes man daguidi a inanama
ta diac impapan a castoy man ti tungpalna
tungpal tanem quet itan ti nagbanaganna
detoy baguic ta isu caicarianna